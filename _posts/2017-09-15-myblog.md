---
layout: post
title: RYZEN
category: My Blog
---
น้องสุดท้องของตะกูล RYZEN เปิดตัวออกมาแล้ว หลังจากที่หลายคนรอคอยกันมาอย่างยาวนาน กับ CPU ราคาประหยัด แต่ประสิทธิภาพยอดเยี่ยมที่ทาง AMD ได้คิดค้นและพัฒนาขึ้นมาเพื่อตอบโจทย์ผู้ใช้งานคอมพิวเตอร์ที่ต้องการ CPU ประสิทธิภาพสูง ราคาประหยัด โดย RYZEN 3 ได้เปิดตัวอย่างเป็นทางการพร้อมกันทั่วโลกในวันที่ 27 กรกฏาคมนี้ ซึ่งเป็นการเปิดตัวหลังจากรุ่นพี่อย่าง RYZEN 7 และ RYZEN 5 เปิดตัวออกไปก่อนหน้านี้ซึ่งทั้ง 2 รุ่นก็ได้แสดงให้เห็นถึงประสิทธิภาพของ CPU AMD ที่ทำให้คนทั่วโลกต่างลุกขึ้นยืน แต่สำหรับ RYZEN 3 จะมีประสิทธิภาพยอดเยี่ยมเหมือนกับรุ่นพี่หรือไม่ ?
RYZEN 3 คือ CPU แบบ 4 Core 4 Thread ซึ่งจะถูกเปิดตัวออกมา 2 รุ่น ได้แก่ 1200 ความเร็วสูงสุด 3.4GHz และ 1300X ความเร็วสูงสุด 3.7 GHz อีกทั้งรุ่น 1300X จะมาพร้อมกับ Sensemi Technology ซึ่งทำให้ CPU มีประสิทธิภาพที่แรงขึ้นในอุณหภูมิที่ต่ำ ในส่วนของราคานั้น 1200 จะมีราคา 3,990 บาท และรุ่น 1300X จะมีราคา 4,990 บาท
สำหรับหน้าตาตัวกล่องนั้น ได้ถูกออกแบบมาให้เป็นโทนสีส้มเทาเหมือนกับ RYZEN 5 และ 7 ซึ่งเป็นเอกลักษณ์ของ CPU Series นี้ โดยได้มีการระบุเลข 3 ที่ มุมล่างขวาของกล่องเพื่อแสดงให้เห็นว่านี้คือ RYZEN 3 ส่วนด้านข้างของกล่องได้มีการเจาะรูโชว์โชว์ตัว CPU ให้เห็นอย่างชัดเจน และภายในกล่องก็จะมีกล่องเล็กอีก 2 กล่อง คือกล่อง CPU และกล่องชุดระบายความร้อนสำหรับตัวกล่องที่ดูใหญ่โตนั้น ภายในจะมาพร้อมกับชุดระบายความร้อน Wraith Stealth Cooler ที่ถูกออกแบบมาให้ใช้กับ CPU RYZEN รุ่นเล็กที่มีค่า TDP 65W ซึ่งชุดระบายความร้อนตัวนี้มีประสิทธิภาพสูงกว่าชุดระบายความร้อนแบบดั้งเดิมของ AMD ชนิดที่เทียบไม่ติด ทั้งด้านประสิทธิภาพในการระบายความร้อน และความเงียบ ที่เงียบมาก ๆ ส่วนหนึ่งเองมาจากตัว CPU มีความร้อนที่ต่ำทำให้ชุดระบายความร้อนไม่ต้องทำงานหนัก อีกทั้งชุดระบายความร้อนที่แถมมายังมีซิลิโคนระบายความร้อนคุณภาพสูงติดหน้าซิงก์มาให้ด้วย
หน้าตาของ CPU ขนาดมาตรฐานสำหรับใช้งานร่วมกับ SOCKET AMD AM4 ซึ่งเป็นขนาดเดียวกันกับ RYZEN 5 และ RYZEN 7 โดยตัว CPU รุ่นนี้จะยังคงเป็นแบบมีขา แตกต่างจาก Intel ที่เป็น CPU แบบไม่มีขา ในส่วนของกระดอง CPU ได้มีการยิงเลเซอร์บอกชื่อรุ่น เลขนัมเบอร์ และข้อมูลต่าง ๆ


![Note8](https://notebookspec.com/web/wp-content/uploads/2017/07/RYZEN-3-1300X-3.jpg)
[ที่มาของข่าว](https://notebookspec.com/review-ryzen-3-1200-and-1300x/409491/)
